# sunzi

  春秋末年的齐国人孙武（字长卿）
  [sunzibinfa](http://so.gushiwen.org/guwen/bookv_39.aspx)

  一、不战而屈人之兵全胜论。--《谋攻篇》用兵之害
  二、知己知彼知天知地先胜论。--《始计篇》《军形篇》
  三、置之死地而后生兵势论。--《始计篇》《军形篇》《兵势篇》《九变篇》
  四、因敌制胜无势无形论。--奇正、迂直、分合、虚实、诡道、速胜
  五、修德行道战神论。--五德、五危、进不求名、退不避罪、惟民是保、利合于主


# 始计篇


  　　孙子曰：兵者，国之大事，死生之地，存亡之道，不可不察也。
  　　故经之以五事，校之以计而索其情：一曰道，二曰天，三曰地，四曰将，五曰法。
  `道者，令民与上同意也`，故可以与之死，可以与之生，而不畏危。天者，阴阳、寒
  暑、时制也。地者，远近、险易、广狭、死生也。将者，智、信、仁、勇、严也。法
  者，曲制、官道、主用也。凡此五者，将莫不闻，知之者胜，不知者不胜。故校之以
  计而索其情，曰：主孰有道？将孰有能？天地孰得？法令孰行？兵众孰强？士卒孰练
  ？赏罚孰明？吾以此知胜负矣。
  　　将听吾计，用之必胜，留之；`将不听吾计，用之必败，去之`。
  　　计利以听，乃为之势，以佐其外。势者，因利而制权也。兵者，诡道也。故能而
  示之不能，用而示之不用，近而示之远，远而示之近；利而诱之，乱而取之，实而备
  之，强而避之，怒而挠之，卑而骄之，佚而劳之，亲而离之。攻其无备，出其不意。
  此兵家之胜，不可先传也。
  　　夫未战而庙算胜者，得算多也；未战而庙算不胜者，得算少也。多算胜，少算不
  胜，而况于无算乎！吾以此观之，胜负见矣。


  译文　　孙子说：战争是国家的大事，它关系到百姓的生死，国家的存亡，不能不认
  真地思考和研究。　　因此，要通过对敌我五个方面的情况进行综合比较，来探讨战
  争胜负的情形：一是政治，二是天时，三是地势，四是将领，五是制度。政治，就是
  要让民众和君主的意愿一致，战时他们才会为君主去死，不存二心...

  结构    五事为正（6成胜算），顺势为奇（增加确定性）


# 作战篇


  　　孙子曰：凡用兵之法，驰车千驷，革车千乘，带甲十万，千里馈粮。则内外之费，
  宾客之用，胶漆之材，车甲之奉，日费千金，然后十万之师举矣。
  　　其用战也胜，久则钝兵挫锐，攻城则力屈，久暴师则国用不足。夫钝兵挫锐，屈
  力殚货，则诸侯乘其弊而起，虽有智者不能善其后矣。故兵闻拙速，未睹巧之久也。
  夫兵久而国利者，未之有也。`故不尽知用兵之害者，则不能尽知用兵之利也`。
  　　善用兵者，役不再籍，粮不三载，取用于国，因粮于敌，故军食可足也。国之贫
  于师者远输，远输则百姓贫；近师者贵卖，贵卖则百姓财竭，财竭则急于丘役。力屈
  、财殚，中原、内虚于家，百姓之费，十去其七；公家之费，破军罢马，甲胄矢弓，
  戟盾矛橹，丘牛大车，十去其六。故智将务食于敌，食敌一钟，当吾二十钟；(艹忌)
  杆一石，当吾二十石。故`杀敌者，怒也；取敌之利者，货也`。车战得车十乘以上，
  赏其先得者而更其旌旗。车杂而乘之，卒善而养之，是谓胜敌而益强。
  　　故`兵贵胜，不贵久`。
  　　故知兵之将，民之司命。国家安危之主也。


  译文

  孙子说：要兴兵作战，需做的物资准备有，轻车千辆，重车千辆，全副武装的士兵十
  万，并向千里之外运送粮食。那么前后方的军内外开支，招待使节、策士的用度，用
  于武器维修的胶漆等材料费用，保养战车、甲胄的支出等，每天要消耗千金。按照这
  样的标准准备之后，十万大军才可出发上战场。　　因此，军队作...

  `战争的目的是什么？不是杀敌取胜，而是取敌之利`。


# 谋攻篇


  　　孙子曰：夫用兵之法，全国为上，破国次之；全军为上，破军次之；全旅为上，
  破旅次之；全卒为上，破卒次之；全伍为上，破伍次之。是故百战百胜，非善之善者
  也；`不战而屈人(敌人)之兵，善之善者也`。
  　　故上兵伐谋，其次伐交，其次伐兵，其下攻城。攻城之法，为不得已。修橹轒輼
  ，具器械，三月而后成，距堙，又三月而后已。将不胜其忿而蚁附之，杀士卒三分之
  一而城不拔者，此攻之灾也。
  　　故善用兵者，屈人之兵而非战也，拔人之城而非攻也，毁人之国而非久也，必以
  全争于天下，故兵不顿，而利可全，此谋攻之法也。
  　　故用兵之法，十则围之，五则攻之，倍则分之，敌则能战之，少则能逃之，不若
  则能避之。故小敌之坚，大敌之擒也。
  　　夫将者，国之辅也,辅周则国必强，辅隙则国必弱。
  　　故君之所以患于军者三：不知军之不可以进而谓之进，不知军之不可以退而谓之
  退，是谓縻(mi束缚)军。不知三军之事而同三军之政者，则军士惑矣。不知三军之权
  而同三军之任，则军士疑矣。三军既惑且疑，则诸侯之难至矣。是谓乱军引胜。
  　　`故知胜有五：知可以战与不可以战者胜；识众寡之用者胜；上下同欲者胜；以虞
  待不虞者胜；将能而君不御者胜。此五者，知胜之道也`。
  　　故曰：知彼知己，百战不殆；不知彼而知己，一胜一负；不知彼,不知己，每战必
  殆。


  译文　　孙子说：大凡用兵的原则，使敌人举国屈服，不战而降是上策，击破敌国就
  次一等；使敌全军降服是上策，打败敌人的军队就次一等；使敌人一个“旅”的队伍降
  服是上策，击破敌人一个“旅”就次一等；使敌人全“卒”降服是上策，打败敌人一个“卒
  ”的“队伍就次一等；使敌人全“伍”投降是上策，击破...

  所谓伐谋，`不战而屈人之兵`：收购公司。
  知彼知己，`百战不殆`：不能保证你胜，但可保你不败。


# 军形篇


  　　孙子曰：昔之善战者，先为不可胜，以待敌之可胜。不可胜在己，可胜在敌。故
  善战者，能为不可胜，不能使敌之必可胜。故曰：胜可知，而不可为。
  　　不可胜者，守也；可胜者，攻也。守则不足，攻则有余。善守者，藏于九地之下
  ，善攻者，动于九天之上，故能自保而全胜也。
  　　`见胜不过众人之所知，非善之善者也；战胜而天下曰善，非善之善者也`。故举
  秋毫不为多力，见日月不为明目，闻雷霆不为聪耳。古之所谓善战者，胜于易胜者也。
  故善战者之胜也，无智名，无勇功，故其战胜不忒，不忒者，其所措必胜，胜已败者
  也。故善战者，立于不败之地，而不失敌之败也。是故胜兵先胜而后求战，败兵先战
  而后求胜。善用兵者，修道而保法，故能为胜败之政。
  　　兵法：一曰度，二曰量，三曰数，四曰称，五曰胜。地生度，度生量，量生数，
  数生称，称生胜。故胜兵若以镒称铢，败兵若以铢称镒。胜者之战民也，若决积水于
  千仞之溪者，形也。


  译文　　孙子说：从前善于打仗的人，总是先创造条件使自己立于不败之地，然后捕
  捉战机攻胜敌人。做到不可战胜，就会掌握战争的主动权；敌人出现空隙，就乘机击
  破它。因而，善于作战的人，能够创造不被敌人战胜的条件，不一定使敌人被我战胜
  。所以说：胜利可以预测，但不可强求。

  无智名，无勇功，故其战胜不忒：不求巧名，唯求拙`速`之全胜。


# 兵势篇


  　　孙子曰：`凡治众如治寡，分数是也`；斗众如斗寡，形名是也；三军之众，可使
  必受敌而无败者，奇正是也；兵之所加，如以碫投卵者，虚实是也。
  　　凡战者，以正合，以奇胜。故善出奇者，无穷如天地，不竭如江海。终而复始，
  日月是也。死而更生，四时是也。声不过五，五声之变，不可胜听也；色不过五，五
  色之变，不可胜观也；味不过五，五味之变，不可胜尝也；战势不过奇正，奇正之变
  ，不可胜穷也。奇正相生，如循环之无端，孰能穷之哉！
  　　激水之疾，至于漂石者，势也；鸷鸟之疾，至于毁折者，节也。故善战者，其势
  险，其节短。势如彍弩，节如发机。纷纷纭纭，斗乱而不可乱；浑浑沌沌，形圆而不
  可败。乱生于治，怯生于勇，弱生于强。治乱，数也；勇怯，势也；强弱，形也。
  　　故善动敌者，`形之，敌必从之；予之，敌必取之`。以利动之，以卒待之。
      故善战者，求之于势，不责于人故能择人而任势。任势者，其战人也，如转木石。
  木石之性，安则静，危则动，方则止，圆则行。
  　　故善战人之势，如转圆石于千仞之山者，势也。


  译文

  治理大军团就象治理小部队一样有效，是依靠合理的组织、结构、编制；指挥大军团
  作战就象指挥小部队作战一样到位，是依靠明确、高效的信号指挥系统；整个部队与
  敌对抗而不会失败，是依靠正确运用“奇正”的变化：攻击敌军，如同用石头砸鸡蛋一
  样容易，关键在于以实击虚。　　　大凡作战，都是以正兵作正...

  美军参二战，所有枪械装甲即零部件统一，因此系统的`自我修复能力超强`。


# 虚实篇


  　　孙子曰：凡先处战地而待敌者佚，后处战地而趋战者劳，故善战者，致人而不致
  于人。能使敌人自至者，利之也；能使敌人不得至者，害之也，故敌佚能劳之，饱能
  饥之，安能动之。出其所不趋，趋其所不意。行千里而不劳者，行于无人之地也。
  　　攻而必取者，攻其所不守也；守而必固者，守其所不攻也。故善攻者，敌不知其
  所守；善守者，敌不知其所攻。微乎微乎，至于无形。神乎神乎，至于无声，故能为
  敌之司命。进而不可御者，冲其虚也；退而不可追者。速而不可及也。故我欲战，敌
  虽高垒深沟，不得不与我战者，攻其所必救也；我不欲战，画地而守之，敌不得与我
  战者，乖(背)其所之也。
  　　故形人而我无形，则我专而敌分。我专为一，敌分为十，是以十攻其一也，则我
  众而敌寡；能以众击寡者，则吾之所与战者，约矣。吾所与战之地不可知，不可知，
  则敌所备者多；敌所备者多，则吾所与战者，寡矣。
  　　故备前则后寡，备后则前寡，备左则右寡，备右则左寡，无所不备，则无所不寡。
  `寡者，备人者也；众者，使人备己者也`。
  　　故知战之地，知战之日，则可千里而会战。不知战地，不知战日，则左不能救右
  ，右不能救左，前不能救后，后不能救前，而况远者数十里，近者数里乎？
  　　以吾度之，越人之兵虽多，亦奚益于胜败哉？故曰：胜可为也。敌虽众，可使无
  斗。故策之而知得失之计，作之而知动静之理，形之而知死生之地，角之而知有余不
  足之处。故形兵之极，至于无形。无形，则深间不能窥，智者不能谋。因形而错胜于
  众，众不能知；人皆知我所以胜之形，而莫知吾所以制胜之形。故其战胜不复，而应
  形于无穷。
  　　夫兵形象水，水之形，避高而趋下，兵之形，避实而击虚。水因地而制流，兵因
  敌而制胜。故`兵无常势，水无常形，能因敌变化而取胜者，谓之神`。
  　　故五行无常胜，四时无常位，日有短长，月有死生。


  译文　　孙子说：凡先到战地而等待敌人的就从容、主动，后到战地而仓碎应战的就
  疲劳、被动。所以，善于指挥作战的人，能调动敌人而不被敌人所调动。　　能使敌
  人自己来上钩的，是以小利引诱的结果；能使敌人不能到达其预定地域的，是以各种
  方法阻碍的结果。所以，敌人休整得好，能设法使它疲劳；敌人给...

  趋其所不意：先机，火车补票，主动补票，可以补到最便宜的票。
  分则约
  [博观而约取，厚积而薄发](http://gj.zdic.net/archive.php?aid-20661.html)


# 军争篇


  　　孙子曰：凡用兵之法，将受命于君，合军聚众，交和而舍，莫难于军争。军争之
  难者，以迂为直，以患为利。
  　　故迂其途，而诱之以利，后人发，先人至，此知迂直之计者也。军争为利，军争
  为危。举军而争利则不及，委军而争利则辎重捐。是故卷甲而趋，日夜不处，倍道兼
  行，百里而争利，则擒三将军，劲者先，疲者后，其法十一而至；五十里而争利，则
  蹶上将军，其法半至；三十里而争利，则三分之二至。是故军无辎重则亡，无粮食则
  亡，无委积则亡。故不知诸侯之谋者，不能豫交；不知山林、险阻、沮泽之形者，不
  能行军；不用乡导者，不能得地利。故兵以诈立，以利动，以分和为变者也。故其疾
  如风，其徐如林，侵掠如火，不动如山，难知如阴，动如雷震。掠乡分众，廓地分利
  ，悬权而动。`先知迂直之计者胜，此军争之法也`。
  　　《军政》曰：“言不相闻，故为之金鼓；视不相见，故为之旌旗。”夫金鼓旌旗者
  ，所以一人之耳目也。人既专一，则勇者不得独进，怯者不得独退，此用众之法也。
  故夜战多金鼓，昼战多旌旗，所以变人之耳目也。
  　　三军可夺气，将军可夺心。是故朝气锐，昼气惰，暮气归。善用兵者，避其锐气，
  击其惰归，`此治气者也`。以治待乱，以静待哗，此治心者也。以近待远，以佚待劳，
  以饱待饥，`此治力者也`。无邀正正之旗，无击堂堂之阵，`此治变者也`。
  　　故用兵之法，高陵勿向，背丘勿逆，佯北勿从，锐卒勿攻，饵兵勿食，归师勿遏，
  `围师遗阙，穷寇勿迫，此用兵之法也`。


  译文
  故迂其途，而诱之以利，后人发，先人至，此知迂直之计者也。
  以利诱敌，舍得孩子以套住狼。但今世几人能做到。
  莫忘：损失对人心理造成的痛苦程度是等幅收益带来喜悦程度的`2.5倍`。
  赢钱是从输钱（让利）开始的。


# 九变篇


  　　孙子曰：凡用兵之法，将受命于君，合军聚众。圮地无舍，衢地交合，绝地无留，
  围地则谋，死地则战。涂有所不由，军有所不击，城有所不攻，地有所不争，`君命有所不受`。
  故将通于九变之地利者，知用兵矣；将不通于九变之利者，虽知地形，不能得地之利者矣。
  治兵不知九变之术，虽知五利，不能得人之用矣。
  　　是故智者之虑，必杂于利害。杂于利，而务可信也；杂于害，而患可解也。是故
  屈诸侯者以害，役诸侯者以业，趋诸侯者以利。故用兵之法，无恃其不来，恃吾有以
  待也；无恃其不攻，恃吾有所不可攻也。
  　　故将有五危：必死，可杀也；必生，可虏也；忿速，可侮也；廉洁，可辱也；爱
  民，可烦也。凡此五者，将之过也，用兵之灾也。覆军杀将必以五危，不可不察也。


  译文　　孙子说：凡是用兵的法则，主将受领国君的命令，征集兵员编成军队，在“圮
  地”上不要驻止，在“衢地”上应结交诸侯，在“绝地”上不可停留，遇到“围地”要巧出奇
  谋，陷入“死地”就要殊死奋战。　　有的道路不宜通过，有的敌军不宜攻击，有的城
  邑不宜攻占，有的地方不宜争夺，不合乎上述“九变...


# 行军篇


  　　孙子曰：凡处军相敌：绝山依谷，视生处高，战隆无登，此处山之军也。绝水必
  远水；客绝水而来，勿迎之于水内，令半济而击之，利；欲战者，无附于水而迎客；
  视生处高，无迎水流，此处水上之军也。绝斥泽，惟亟去无留；若交军于斥泽之中，
  必依水草而背众树，此处斥泽之军也。平陆处易，而右背高，前死后生，此处平陆之
  军也。凡此四军之利，黄帝之所以胜四帝也。
  　　凡军好高而恶下，贵阳而贱阴，养生而处实，军无百疾，是谓必胜。丘陵堤防，
  必处其阳，而右背之。此兵之利，地之助也。
  　　上雨，水沫至，欲涉者，待其定也。
  　　凡地有绝涧、天井、天牢、天罗、天陷、天隙，必亟去之，勿近也。吾远之，敌
  近之；吾迎之，敌背之。
  　　军行有险阻、潢井、葭苇、山林、蘙荟者，必谨覆索之，此伏奸之所处也。
  　　敌近而静者，恃其险也；远而挑战者，欲人之进也；其所居易者，利也。
  　　众树动者，来也；众草多障者，疑也；鸟起者，伏也；兽骇者，覆也；尘高而锐
  者，车来也；卑而广者，徒来也；散而条达者，樵采也；少而往来者，营军也。
  　　辞卑而益备者，进也；辞强而进驱者，退也；轻车先出居其侧者，陈也；无约而
  请和者，谋也；奔走而陈兵车者，期也；半进半退者，诱也。
  　　杖而立者，饥也；汲而先饮者，渴也；见利而不进者，劳也；鸟集者，虚也；夜
  呼者，恐也；军扰者，将不重也；旌旗动者，乱也；吏怒者，倦也；粟马肉食，军无
  悬缻，不返其舍者，穷寇也；谆谆翕翕，徐与人言者，失众也；数赏者，窘也；数罚
  者，困也；先暴而后畏其众者，不精之至也；来委谢者，欲休息也。兵怒而相迎，久
  而不合，又不相去，必谨察之。
  　　兵非益多也，惟无武进，足以并力、料敌、取人而已。夫惟无虑而易敌者，必擒
  于人。
  　　卒未亲附而罚之，则不服，不服则难用也。卒已亲附而罚不行，则不可用也。故
  令之以文，齐之以武，是谓必取。令素行以教其民，则民服；令不素行以教其民，则
  民不服。令素行者，与众相得也。


  译文　　孙子说：凡军队行军作战和观察判断敌情，应该注意：在通过山地时要靠近
  有水草的谷地；驻止时，要选择“生地”，居高向阳；如果敌人占据高地，不要仰攻。
  这些是在山地行军作战的处置原则。横渡江河，要在离江河稍远的地方驻扎；如果敌
  军渡河前来进攻，不要在江河中迎击，而要乘它部分已渡、部分...


# 地形篇


  　　孙子曰：地形有通者，有挂者，有支者，有隘者，有险者，有远者。我可以往，
  彼可以来，曰通；通形者，先居高阳，利粮道，以战则利。可以往，难以返，曰挂；
  挂形者，敌无备，出而胜之；敌若有备，出而不胜，难以返，不利。我出而不利，彼
  出而不利，曰支；支形者，敌虽利我，我无出也；引而去之，令敌半出而击之，利。
  隘形者，我先居之，必盈之以待敌；若敌先居之，盈而勿从，不盈而从之。险形者，
  我先居之，必居高阳以待敌；若敌先居之，引而去之，勿从也。远形者，势均，难以
  挑战，战而不利。凡此六者，地之道也；将之至任，不可不察也。
  　　故兵有走者，有弛者，有陷者，有崩者，有乱者，有北者。凡此六者，非天之灾
  ，将之过也。夫势均，以一击十，曰走；卒强吏弱，曰弛，吏强卒弱，曰陷；大吏怒
  而不服，遇敌怼而自战，将不知其能，曰崩；将弱不严，教道不明，吏卒无常，陈兵
  纵横，曰乱；将不能料敌，以少合众，以弱击强，兵无选锋，曰北。凡此六者，败之
  道也；将之至任，不可不察也。
  　　夫地形者，兵之助也。料敌制胜，计险厄远近，上将之道也。知此而用战者必胜
  ，不知此而用战者必败。
  　　故战道必胜，主曰无战，必战可也；战道不胜，主曰必战，无战可也。故进不求
  名，退不避罪，唯人是保，而利合于主，国之宝也。
  　　视卒如婴儿，故可与之赴深溪；视卒如爱子，故可与之俱死。厚而不能使，爱而
  不能令，乱而不能治，譬若骄子，不可用也。
  　　知吾卒之可以击，而不知敌之不可击，胜之半也；知敌之可击，而不知吾卒之不
  可以击，胜之半也；知敌之可击，知吾卒之可以击，而不知地形之不可以战，胜之半
  也。故知兵者，动而不迷，举而不穷。故曰：知彼知己，胜乃不殆；知天知地，胜乃
  不穷。


  译文　　孙子说：地形有通、挂、支、隘、险、远等六类。我们可以去，敌人可以来
  的地域叫做通；在通形地域，应抢先占据地势高而向阳的地方，并保持粮道畅通，这
  样与敌交战就有利。可以前进，不易返回的地域叫做挂；在挂形地域，敌军如无防备
  ，就要突然出击战胜它；如果敌有防备，我出击不能取胜，就难以...


# 九地篇


  　　孙子曰：用兵之法，有散地，有轻地，有争地，有交地，有衢地，有重地，有圮
  地，有围地，有死地。诸侯自战其地，为散地。入人之地不深者，为轻地。我得则利
  ，彼得亦利者，为争地。我可以往，彼可以来者，为交地。诸侯之地三属，先至而得
  天下之众者，为衢地。入人之地深，背城邑多者，为重地。行山林、险阻、沮泽，凡
  难行之道者，为圮地。所由入者隘，所从归者迂，彼寡可以击吾之众者，为围地。疾
  战则存，不疾战则亡者，为死地。是故散地则无战，轻地则无止，争地则无攻，交地
  则无绝，衢地则合交，重地则掠，圮地则行，围地则谋，死地则战。
  　　所谓古之善用兵者，能使敌人前后不相及，众寡不相恃，贵贱不相救，上下不相
  收，卒离而不集，兵合而不齐。合于利而动，不合于利而止。敢问：“敌众整而将来，
  待之若何？”曰：“先夺其所爱，则听矣。”
  　　兵之情主速，乘人之不及，由不虞之道，攻其所不戒也。
  　　凡为客之道：深入则专，主人不克；掠于饶野，三军足食；谨养而勿劳，并气积
  力，运兵计谋，为不可测。投之无所往，死且不北，死焉不得，士人尽力。兵士甚陷
  则不惧，无所往则固。深入则拘，不得已则斗。是故其兵不修而戒，不求而得，不约
  而亲，不令而信，禁祥去疑，至死无所之。吾士无余财，非恶货也；无余命，非恶寿
  也。令发之日，士卒坐者涕沾襟。偃卧者涕交颐。投之无所往者，诸、刿之勇也。
  　　故善用兵者，譬如率然；率然者，常山之蛇也。击其首则尾至，击其尾则首至，
  击其中则首尾俱至。敢问：“兵可使如率然乎？”曰：“可。”夫吴人与越人相恶也，当
  其同舟而济，遇风，其相救也如左右手。是故方马埋轮，未足恃也；齐勇若一，政之
  道也；刚柔皆得，地之理也。故善用兵者，携手若使一人，不得已也。
  　　将军之事：静以幽，正以治。能愚士卒之耳目，使之无知。易其事，革其谋，使
  人无识；易其居，迂其途，使人不得虑。帅与之期，如登高而去其梯；帅与之深入诸
  侯之地，而发其机，焚舟破釜，若驱群羊，驱而往，驱而来，莫知所之。聚三军之众
  ，投之于险，此谓将军之事也。九地之变，屈伸之利，人情之理，不可不察。
  　　凡为客之道：深则专，浅则散。去国越境而师者，绝地也；四达者，衢地也；入
  深者，重地也；入浅者，轻地也；背固前隘者，围地也；无所往者，死地也。
  　　是故散地，吾将一其志；轻地，吾将使之属；争地，吾将趋其后；交地，吾将谨
  其守；衢地，吾将固其结；重地，吾将继其食；圮地，吾将进其涂；围地，“吾将塞其
  阙；死地，吾将示之以不活。
  　　故兵之情，围则御，不得已则斗，过则从。是故不知诸侯之谋者，不能预交；不
  知山林、险阻、沮泽之形者，不能行军；不用乡导者，不能得地利。四五者，不知一
  ，非霸王之兵也。夫霸王之兵，伐大国，则其众不得聚；威加于敌，则其交不得合。
  是故不争天下之交，不养天下之权，信己之私，威加于敌，故其城可拔，其国可隳。
  施无法之赏，悬无政之令，犯三军之众，若使一人。犯之以事，勿告以言；犯之以利
  ，勿告以害。
  　　`投之亡地然后存，陷之死地然后生。夫众陷于害，然后能为胜败`。
  　　故为兵之事，在于顺详敌之意，并敌一向，千里杀将，此谓巧能成事者也。
  　　是故政举之日，夷关折符，无通其使；厉于廊庙之上，以诛其事。敌人开阖，必
  亟入之。先其所爱，微与之期。践墨随敌，以决战事。是故始如处女，敌人开户，后
  如脱兔，敌不及拒。


  译文

  孙子说：按用兵的规律，战地可分为散地、轻地、争地、交地、衢地、重地、纪地、
  围地、死地等九类。诸侯在自己的领地上与敌作战，这样的地区叫做散地；进入敌境
  不深的地区，叫做轻地；我先占领对我有利，敌先占领对敌有利的地区，叫做争地；
  我军可以去，敌军可以来的地区，叫做交地；敌我和其它诸侯国接...


# 火攻篇


  　　孙子曰：凡火攻有五：一曰火人，二曰火积，三曰火辎，四曰火库，五曰火队。
  行火必有因，烟火必素具。发火有时，起火有日。时者，天之燥也；日者，月在箕、
  壁、翼、轸也。凡此四宿者，风起之日也。
  　　凡火攻，必因五火之变而应之。火发于内，则早应之于外。火发兵静者，待而勿
  攻，极其火力，可从而从之，不可从而止。火可发于外，无待于内，以时发之。火发
  上风，无攻下风。昼风久，夜风止。凡军必知有五火之变，以数守之。
  　　故以火佐攻者明，以水佐攻者强。水可以绝，不可以夺。夫战胜攻取，而不修其
  功者凶，命曰费留。故曰：明主虑之，良将修之。非利不动，非得不用，非危不战。
  主不可以怒而兴师，将不可以愠而致战；合于利而动，不合于利而止。怒可以复喜，
  愠可以复悦；亡国不可以复存，死者不可以复生。故明君慎之，良将警之，此安国全
  军之道也。


  译文　　孙子说：火攻有五种目标：一是焚烧敌军的人马，二是焚烧敌军的粮草积聚
  ，三是焚烧敌军的辎重，四是焚烧敌军的仓库，五是焚烧敌军的运输设施。实施火攻
  必须具备一定的条件，发火器材必须经常准备好。发火还要选择有利的时候，起火要
  选准有利的日期。所谓有利的时候，指的是天气干燥；所谓有利的...


  实例

  赤壁之战　　赤壁之战，是指三国形成时期，刘备、孙权联军于建安十三年（208年）
  在长江赤壁（今湖北赤壁西北）一带大破曹操大军，奠定三国鼎立基础的以少胜多的
  著名战役。这是中国历史上以少胜多的著名战争之一，也是三国时期“三大战役”中最
  为著名的一场。它也是中国历史上第一次在长江流域进行的...


# 用间篇

  　　孙子曰：凡兴师十万，出征千里，百姓之费，公家之奉，日费千金；内外骚动，
  怠于道路，不得操事者，七十万家。相守数年，以争一日之胜，而爱爵禄百金，不知
  敌之情者，不仁之至也，非人之将也，非主之佐也，非胜之主也。故明君贤将，所以
  动而胜人，成功出于众者，先知也。先知者，不可取于鬼神，不可象于事，不可验于
  度，必取于人，知敌之情者也。
  　　故用间有五：有因间，有内间，有反间，有死间，有生间。五间俱起，莫知其道
  ，是谓神纪，人君之宝也。因间者，因其乡人而用之。内间者，因其官人而用之。反
  间者，因其敌间而用之。死间者，为诳事于外，令吾间知之，而传于敌间也。生间者
  ，反报也。
  　　故三军之事，莫亲于间，赏莫厚于间，事莫密于间。非圣智不能用间，非仁义不
  能使间，非微妙不能得间之实。微哉！微哉！无所不用间也。间事未发，而先闻者，
  间与所告者皆死。（莫亲于间：指没有比间谍更应成为亲信了。赏莫厚于间：指没有
  比间谍更应该得到丰富的奖赏了。事莫密于间：没有经间谍的事更应该保守机密了。
  间事未发：用间之事还没有开始进行。间与所告者皆死：间谍和告知用间之事的人都
  要处死。）
  　　凡军之所欲击，城之所欲攻，人之所欲杀，必先知其守将，左右，谒者，门者，
  舍人之姓名，令吾间必索知之。
  　　必索敌人之间来间我者，因而利之，导而舍之，故反间可得而用也。因是而知之
  ，故乡间、内间可得而使也；因是而知之，故死间为诳事，可使告敌。因是而知之，
  故生间可使如期。五间之事，主必知之，知之必在于反间，故反间不可不厚也。
  　　昔殷之兴也，伊挚在夏；周之兴也，吕牙在殷。故惟明君贤将，能以上智为间者
  ，必成大功。此兵之要，三军之所恃而动也。


  译文　　孙子说：凡兴兵10万，千里征战，百姓的耗费，国家的开支，每天要花费千
  金，全国上下动荡不安，民众服徭役，疲惫于道路，不能从事耕作的有70万家。战争
  双方相持数年，是为了胜于一旦，如果吝啬爵禄和金钱不重用间谍，以致不能了解敌
  人情况而遭受失败，那就太“不仁”了。这样的将帅，不是军...

