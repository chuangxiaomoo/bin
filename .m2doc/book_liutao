# liutao

# 六韬·文韬·守土

  “借人国柄，则失其权”，“借人利器，则为人所害”，这是本篇反复强调的一个重要观点。

  文王问太公曰：“守土奈何？”

  太公曰：

  “无疏其亲，无怠其众；抚其左右，御其四旁。
  无借人国柄，借人国柄则失其权。
  无掘壑而附丘① ，无舍本而治末。
  日中必彗② ，操刀必割，执斧必伐。

  日中不彗，是谓失时；操刀不割，失利之期；执斧不伐，贼人将来。
  涓涓不塞，将为江河；荧荧③ 不救，炎炎奈何；两叶④ 不去，将用斧柯。

  `是故人君必从事于富，不富无以为仁，不施无以合亲`。
  疏其亲则害，失其众则败。无借人利器⑤ ，借人利器则为人所害，而不终其正也。”

  王曰：“何谓仁义？”

  太公曰：
  “敬其众，合其亲。敬其众则和，合其亲则喜，是谓仁义之纪⑥ 。
  无使人夺汝威。因其明，顺其常。顺者任之以德，逆者绝之以力⑦ 。
  敬之无疑，天下和服。”

